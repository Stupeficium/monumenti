Trova tutti i monumenti che aderiscono a Wiki Loves Monuments Italia e carica le tue foto. Dall’1 al 30 settembre partecipa così al concorso fotografico da Guinnes dei Primati.
Con l’app Wiki Loves Monuments Italia potrai vedere direttamente dal tuo telefono quali sono i monumenti fotografabili per il concorso Wiki Loves Monuments. Cercali sulla mappa interattiva o consultando una lista. Scatta una foto e caricala subito attraverso l’applicazione, per renderla disponibile su Wikimedia Commons. Oppure aspetta il primo settembre e carica le foto che conservi nella tua galleria: in questo modo parteciperai automaticamente al concorso fotografico più grande del mondo.
L’app Wiki Loves Monuments Italia  fa uso delle funzionalità di localizzazione e di mappa ed è collegata a OpenStreetMap e Wikidata per fornirti tutte le informazioni disponibili sui monumenti, come nome, descrizione e indirizzo. Ti permette di caricare con comodità su Wikimedia Commons tutte le foto che vuoi, anche mentre sei fuori casa. Puoi cercare una città specifica per vederne i monumenti fotografabili, oppure cercarli in base alla tua posizione.

Ci teniamo alla privacy: i dati della localizzazione vengono trattati con la massima riservatezza e non vengono salvati in alcun modo.